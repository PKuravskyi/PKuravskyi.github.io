> Якщо практика не дає користь - здобудь інформацію. Якщо інформація не дає користь - виспись.

## 01.03.2024

Переглянув відео - [Типові помилки початківців, які хочуть потрапити в IT](https://www.youtube.com/watch?v=rnnqvLnkdgg), де дізнався про корисні штуки для АйТішерів та типові помилки, з якими стикаються та стикались багато початківців.

Найважливішим для себе відмітив те, що перші кроки вивчення JavaScript мені були легкими, так як я не початківець в IT, а тому схожі ситуації з іншими відомими мені мовами програмування були. Тож спершу все йшло як по маслу. Але з часом я почав дізнаватися про зовсім нові компоненти, які мені або цілком не знайомі, або десь чув та й на тому все. Тому сперше мені здалося, що я дуже швидко все вивчаю, але коли натрапив на якийсь важкий челендж то я замітив, що доволі легко втрачаю віру в себе і переключаюсь з одного компонента на інший, мовляв, не йде в цьому напрямку тоді пробуй інший... Тому тією важливою річчю, яку я для себе відмітив це - "Слідуй тому шляху, який ти для себе вибрав". Це нормально падати, адже малі діти тільки те і роблять, коли вчаться ходити. Та важливішим тут є бажання піднятися та йти далі. Потрібно вчитися і отримувати досвід.

Також відмітив для себе таку штуку як занотовування своїх досягнень, або коротше кажучи, ведення блогу. Так я зможу, по-перше, закріпити собі звичку писати про свій "навчальний" день, чому я навчився, що пережив, та з якими труднощами зіткнувся, а по-друге, це дасть мені можливість переглянути цей блог в майбутньому і подивитися на себе де я був, і порівняти з теперішнім мною.

Тож... наразі я вивчаю JavaScript та Playwright для того, щоб знайти роботу автоматизованого тестувальника. Мав декілька невдалих співбесід, але не покладаю руки. Зробив для себе деякі висновки та продовжую вчитися.

**Замітка собі** - Вчи JavaScript!!!. Виконуй багато практичних завдань і набивай руку, не здавайся якщо щось не виходить, ти все вивчиш, просто потрібен час. Закріплюй теорію практикою, це дозволить тобі робити впевнені кроки вперед, хай і не дуже великі.

## 02.03.2024

Вирішив прочитати книгу по JavaScript - [Eloquent JavaScript](https://eloquentjavascript.net/). Трішки важко було на таке піти, зважаючи на те, що я пройшов по JS курс на Udemi, та і в цілому не погано знаю базу, але все ж вирішив розпочати так би мовити з нуля, щоб по-перше, закріпити цю базову інформацію, а по-друге, заповнити прогалини та отримати більше практики з самою мовою. Прочитав перші 4 розділи, виконав "домашку", і домашка там була не така вже і легка, а одне із завднь я так і не зміг нормально зробити, тому мусив дивитись підсказку... Ну але то таке, для себе відмітив те, що я не такий і "профі" в JS як я себе міг рахувати, і мені ще є куди рости.

Автор книги дав зрозуміти мені, що вивчення JavaScript це складний шлях, і ніхто його повністю не знає до кінця, але можна з ним розібратися та почати розмову на "ти" з JavaScript-ом. Також зрозумів таку річ, що не потрібно здаватися якщо щось не виходить, або якщо щось не завжди стає зрозумілим. Тут важче стає коли деяки час у тебе все йде як по маслу, а потім потрапляєш на якусь тему в якій дуже довго не можеш розібратися і починаєш копатися в тому. Так з часом можна зневіритися в собі та запрограмувати себе на те, що ти "тупий" і нічого не знаєш. Це один з елементів падіння в житті, які потрібно пережити та піднятися, щоб продовжити свій шлях, так як це роблять малі діти, коли тільки вчаться ходити...

Тож, сьогодні я намучився трохи з Closures в ДжаваСкріпті, мусив помучити чата GPT, щоб він мені краще розповів що то таке і з чим його їдять, і я все ж зміг зрозуміти цю концепцію (дякую chatGPT!!!), хай не на всі 100%, але думаю тепер коли мене на якійсь співбесіді запитають що то за Кложури такі, то я зможу відповісти.

Продовжую свій шлях у вивченні JavaScript, це займає час, але я поставив собі за мету розібратися з цією мовою, щоб в подальшому знайти роботу і надалі працювати з JavaScript-ом, тому що це доволі перспективна і дуже популярна мова програмування... Можливо колись і розробником стану ^\_^ але потрібен час, терпіння і наполегливість в навчанні! Тож, я не здаюся і продовжую вчитися!

## 03.03.2024

Цього дня я осилив всього лиш одну главу з книги [Eloquent JavaScript](https://eloquentjavascript.net/) :/  
Дуже важкі попались практичні завдання, я не зміг їх всі виконати, і добряче вибісився через це :|  
Але як би то не було, та я все одно добив цю главу, розібрав помилки, подивився на правильні вирішення задач, розібрав їх (деякі по декілька разів) і все ж таки навчився дечого нового.

По рівнянню з минулим днем, цей день був на перший погляд не дуже продуктивним, але точно можу сказати, що я зробив крок вперед, хоч і невеличкий (хай навіть мікроскопічний), але сьогодні я став краще розуміти JavaScript аніж я знав вчора :)

Тож, висновок цього дня можна зробити наступний: "Це нормально, коли навчання дається складним, нормально коли тобі потрібно більше часу на опанування якоїсь теми чи навички, в кінцевому результаті важливий саме результат! Тому доходити до цього результата маленькими кроками краще, аніж стояти на місці. Потрібно продовжувати йди вперед, до своєї наміченої мети і не покладати рук. З часом все стане зрозуміліше та простіше :)

## 04.03.2024

Ще одна глава з книги позаду! Навчання легшим не стає '-'  
Але як би то не було, думаю я зрозумів концепцію High-order функцій в JS, ну принаймні маю уявлення як можна застосувати щось подібне коли на те з'явиться протреба.

Дещо з глави я пропустив, бо не сподобалась остання домашня робота, так наче автор вирішив "підсолодити" і так не легке життя вивчення JS... Тож, дещо я пропустив, але це був лиш один із прикладів які автор хотів донести до читачів про High-order функції, хоч і приклад, як на мене, він вибрав дуже не вдалий. Мені було дуже не цікаво розбиратися з тим, тому вирішив пропустити то діло, сподіваюсь сильно не пошкодую про це, та в кінцевому результаті той приклад містив досить специфічні функції і обробки, які, я більш ніж впевнений, не зустрінеш в повсякденному житті JS.

Ах та, ледь не забув. Перед освоєнням High-order глави я вирішив перепройти всі попереді практичні задачі. І, що ж, я їх всі вирішив :) Деякі по пам'яті відтворював, бо запам'ятав вирішення, а деякі зміг досить швидко розв'язати таким чином, щоб вони не просто працювали, але були лаконічно написаними з якомога чистішим та зрозумілішим кодом. Тому цього разу я вирішив задачки і швидше і краще!

Ехх.. все ж практика дає свої плоди, рука набивається і стає легше програмувати на JS, сподіваюсь і надалі все буде йти добре з навчанням. Хочу працювати з JavaScript-ом!

## 05.03.2024

Завершив ще одну главу! На цей раз найважчим для розуміння були ітератори. І, що дивно, я виконав домашнє завдання двічі, щоб краще засвоїти цей матеріал. А дивно те, що зазвичай я так не роблю, можливо через лінь, а може через те, що я думаю, що одного разу достатньо, а через це мені може здатися, що я дурний і нічого не розумію, коли доводиться потім практикуватися в тому матеріалі який я "перескочив", бо не докінця засвоїв той матеріал. Тож, висновок який я можу зробити за сьогоднішній день це - "Немає практики без теорії, так само як теорії без практики".

Гадаю однією з причин чому я так люблю пригати з теми на тему, і тим же ж не докінця проходити матеріал, або прочитати всього лиш один раз і перейти на наступну тему є те, що я прагну нових емоцій і нового "контенту" так би мовити. Бо перечитування одного і того ж може здатися нудним заняттям, так ніби ти декілька разів за день дивишся один і той же фільм... Якщо так подумати, то однією з причин цього є соціальні мережі, де повно контенту який ти "мусиш" переглянути. І тому іноді навіть 10 секунд перегляду відео можуть здатися тобі ніби ти вже вічно дивишся це відео. Згадався термін "детокс", коли на деякий час відмовляєшся від соціалок і переналаштовуєш свій мозок на те, що твоє життя це не нескінченний потік смішних відосиків :/

Та як би то не було, я дуже радий, що засвоїв ще одну тему по JavaScript. Не знаю скільки я зможу тримати в собі ці знання, і скільки потрібно часу, щоб я це все позабував, але гадаю тут щось схоже як і з велосипедом. Якщо вмієш кататися, то вже не розучишся. Але для того, щоб не "розучитися" в JavaScript мені спершу треба добряче його вивчити, щоб ці знання закріпилися мені в пам'яті, і тоді навіть через деякий час я все одно буду знати цю чудесну мову програмування!

## 06.03.2024

Моя чудесна дружинонька підкинула мені шикарну ідею як не вигоріти під час навчання (бо вчити мені доводиться багато, а голова майже завжди болить після такого навчання). Просто потрібно давати собі вихідні (як все просто O_O)

Тож, моя голова сьогодні відпочиватиме :)

## 07.03.2024

Сьогодні не дуже продуктивний день, та і тема з книги теж не дуже сподобалась. По суті майже нічого нового не вивчив, це була тема більше для практики. Ну і практичне завдання теж не дуже сподобалось, я перші два ДЗ не виконав, бо вони знову були дуже дивно побудовані. Треба було використовувати наявні методи з теоретичної частини для того, щоб розширити функціонал своїми практичними завданнями. Мені такий підхід не подобається, я люблю з самого початку робити все, тому, що так я знаю, що я роблю, і мені не потрібно витрачати весь день на те, щоб вивчити той код який представив автор. Не знаю чи добре я роблю, може в мені просто лінь говорить, але факт такий, що мені було не цікаво розбирати ті теоретичні задачки, все заплутано і не дуже зрозуміло, спочатку ще міг розібрати код, але потім його стало так багато і так багато різних варіацій, що я просто просто краєм ока глянув на те діло, і не вникав в те.

Ну а третя домашня робота була вже цікавішою, хоч я і не впорався з нею :( Зате взяв собі на замітку дещо цікаве з коду.

Я хочу вивчити JavaScript, щоб знайти роботу по автоматизованому тестуванню, тож мені треба збільшувати знання JS. Але все ж я не маю намір вчити JS, щоб йти в деви. Колись я був би не проти піти по цьому шляху, але наразі мені б хотілося більше отримати досвіду з JS саме через тестування. Це вхідний рівень, а тому тут теж можна отримати досвід з мовою, тож спершу треба отримати досвід, а вже потім думати про розробницький шлях, при наймні це зараз моя така думка. Тож я вчу JS в межах автоматизованого тестування. Я все ж не планую вивчити все-все в JS, це неможливо і складно. Головне знати базу! Ось це я буду прагнути дізнатись і практикувати якомога більше. Це збільшить мої шанси проходження тестових завдань, тому буду продовжувати!

## 08.03.2024

Продуктивний день чи ні, та сьогодні я опанував дві теми! Одна про дебагінг коду (try/catch), а друга про регулярні вирази - RegExp. Хоч досвід я мав і з тим і з тим але нові знання я неодмінно отримав (особливо по темі з RegExp). Одне із трьох завдань по RegExp я не зміг виконати, бо аж занадто замудрений для мене виявився той ланцюжок послідовностей (дякую чату GPT за допомогу, раза з шостого видав мені робочий варіант xD), і що цікаво автор в своєму ДЗ по RegExp допустився помилки, і його вирішення не було коректним :) тому я не сильно засмутився коли не зміг виконати це завдання, бо автор теж не зміг 🙂

Є в цій книзі і один мінус як на мене. Недостаток практичних завдань. Хоча практичні є опісля кожної теми, але не знаю чи допоможе мені це в майбутньому розробити якийсь комплексний пет проджект із застосуванням нових знань, тому що опісля цього я хотів би спробувати щось цікаве побудувати із застосуванням всіх набутих знань з цієї книги, щоб закріпити це все на практиці. Наразі уявлення не маю як я це буду робити, бо окрім JS потрібно ще ж і знання HTML & CSS, і тут потрібно бути впевненим користувачем цих фронт-ендських компетенцій, бо без них на одному JS-і не виїхати... Дуже хочеться якомога більше знати, і мов і технологій і різних фреймворків для роботи і створення всього необхідного, але на це потрібно багаааато часу і багато практики.

Ну але як би то не було, я вже майже завершив главу в книзі, ще два розділи і буде якийсь чи то невеличкий проект для закріплення знань чи що, тож я чекаю на це з нетерпінням)

Я ще досі мотивований, мені хочеться і надалі поглиблюватись в JavaScript і в його сусідів такі як TypeScript або React, Vue та Angular. Я дуже хочу це все вивчити, мені дуже подобається, шкода тільки, що наразі жодна компанія не бачить мій потенціал... Не хочу в собі зневірюватись, тому вибрав для себе шлях, який допоможе мені залишатися на плаву, тож я поступово вчу те, що подобається і разом з тим отримую практичний досвід який, я вірю, в майбутньому мені допоможе та знадобиться. Та мабуть наразі я ще не готовий до великого світу JavaScript, міг би сказати я, але я просто хочу знайти компанію яка повірить в мене так само як я вірю в те, що зможу допомогти їм з їхніми потребами і робочими завданнями.

Продовжую вчитися, вірити, і насолоджуватися JavaScript-ом 😄

## 09.03.2024

Завершив главу по Модулях. Дізнався, що CommonJS це більш застаріла версія, яка виникла ще до ES2015 в наслідок того, що спільнота JS потребувала модульність, а тому зробили це самі :)
А вже ES2015 представив концепцію моделей через **import** та **export**. І хоч одразу всі не попереходили на цю новішу концепцію, але автор написав, що зараз немає потреби більше використовувати CommonJS. Хоч CommonJS ще можна знайти багато де, бо старі проекти використовують такий функціонал, а до того ж немає жодної потреби переходити на новий, бо все і так працює, тому деякі люди просто додали ES модулі як додатковий спосіб для своїх npm пакетів, а не як основний.

Також глянув до наступної теми з асинхронізації, і вкотре переконався, що автор не дуже добре показує все на прикладі. А приклад був цікавий: ворона захотіла програмувати, і тому навчилася розшифровувати паролі до інтернету, а потім взламала якесь табло і почала там показувати відео з вороном щовечора :)))) Автор вміє підібрати приклади, нічого не скажеш xD Ну а якщо чесно, то мені не подобається такий підхід, і домашні завдання знову по типу: "Ми розбирали в теорії такі то методи, я всі реалізації тобі не покажи, але ти уяви, що воно ось так працює... і тепер давай зафігач мені доповнення до мого чудо кода, і зроби ще щось цікаве основуючись на моїх прикладах... Чесно кажучи мені такий підхід взагалі не заходить, потім треба буде ще шукати якісь способи де я зможу потренуватися в асинхронність і таке інше... Але все ж завтра спробую пройти ці дурні завдання :|

Головне не розчаровуватися, коли щось одразу не виходить. Важко в навчанні, зате легко буде в бою!

## 10.03.2024

Сьогодні я не перечитував главу про асинхронність, бо пояснення автора мені не дуже допомогли, що вже казати про його домашні завдання. Натомість я пройшов два міні-курса на codecademy по асинхронності, а також по запитам (fetch). Планую завтра знайти якісь практичні завдання по цьому, або якісь випробовування, щоб перевірити свої знання та закріпити теорію практикою. Асинхронність в JavaScript дуже важлива тема, а тому потрібно добре розумітися в цьому. Теорію я наче зрозумів, але часто коли діло доходить до практики, то тоді можна побачити що насправді ти зрозумів... Тож хочу опанувати цю асинхронність, щоб почувати себе з нею впевненно. Також задумався над темою по 'this', гадаю після асинхронності треба буде піднянути і цю тему, бо вона не менш важлива, а тому потрібно все знати бездоганно.

Цього дня я отримав нові знання, тож продовжуватиму і надалі, бо хочу також отримати роботу :(

## 11.03.2024

Ще раз перечитав главу з асинхронністю, домашку спробував зробити лише останню, не дуже вийшло. Потім пройшовся по наступній главі по роботі з браузером. Теорію майже не читав, бо не дуже було цікаво, та і зміг першу домашку зробити доволі не погано, тож перестрибнув тему.

Також пробував знайти якісь практичні завдання на асинхронні теми, але мабуть найкраще це коли ти сам щось пробуєш робити у вигляді пет проджектів. Тож, навіть не знаю як тут чинити. Мабуть після того як дочитаю цю книгу, то я спробую ще потренуватися з 'this', а потім переду до Playwright, цікаво чи є якась книга по ньому.

Що ж, я все вчу і вчу, але поки результатів не багато бачу. Я все ж отримую нову інформацію, і вона безсумнівно відкладеться десь в голові, але наразі ці знання більше як частинки пазла які я зараз не можу скласти воєдино через нестачу досвіду і практики. Все ж не слід забувати, що наразі я лише слідую по шляху автоматизації а не розробника, тому це нормально якщо я не зможу всі нюанси опанувати зараз, бо таке приходить з часом і з практикою, яку можна отримати на якомусь проекті, чи то своєму чи по роботі. Тож сильно зациклюватись на цих дрібницях по JS я наразі не дуже хочу, але як би то не було, я мушу проходити технічні завдання за потреби, тому потрібно практикуватися, щоб я почував себе впевненим користувачем JavaScript.

## 12.03.2024

Вихідний :)

## 13.03.2024

Не дуже продуктивний день. З книгою я закінчив. Не дуже зациклювався на тому, що там далі було, бо не дуже цікавло було. Тож сьогодні я ще пройшов деякі челенджі по JS і буду мабуть завершувати з "ознайомленням" з JavaScript-ом. Повертатимусь до чогось подібного вже коли буде реальна потреба показати свої знання, чи то на співбесіді, чи собі, щоб не забувати вивчене.

А далі буду все ж більше углиблюватися в Playright і покращувати свої навички автоматизації і всі суміжні компоненти необхідні для роботи.

Для себе можу відмітити, що таке довге навчання не дуже йде мені на користь, бо мені все ж цікавіше вивчати в процесі, а не суху теорію, а потім підкріплювати цю теорію. Але не потрібно здаватися, бо чим довше я це вчу і чим довше проходжу одне і те саме, тим легше мені буде в майбутньому, бо я буду багато чого знати. Тому почну певно з самого початку. Новий я, новий пет проджект, а там вже буду їхати куди шлях поведе. Головне розвиток, вивчення нового, та практика. І без покладань руків, бо рано чи пізно я знайду свій проект, свою компанію, і тоді всі мої знання знадобляться :)
